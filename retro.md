# Retrospektiivitekniikat

### Start, Stop, Continue, More of, Less of Wheel
Käyttämällä retrospektiivitekniikkaa Start, Stop, Continue, More of, Less of Wheel pyritään saamaan tiimiltä palautetta siitä mitä pitäisi jatkaa ja mitä pitäisi muuttaa. Keskustelu kestää n. 10-25 min. Sprintin tapahtumia analysoidaan viiden kategorian avulla, jotka löytyvät tekniikan nimestä. Kommentteja pyritään saamaan jokaisesta kategoriasta. Kommentit kirjataan ylös.

### Glad, Sad, Mad
Käyttämällä retrospektiivitekniikkaa Glad, Sad, Mad asioista pyritään keskustelemaan mahdollisimman laajasti. Keskustelu voi kestää jopa 60 min tai loppua kun kaikki asiat on saatu käytyä läpi. Aluksi ryhmän jäsenet listaavat sprintin aikana vastaantulleita asioita, muutoksia ja havaintoja ja sijoittavat ne johonkin tekniikan nimen kolmesta kategoriasta. Seuraavaksi ryhmän jäsenet äänestävät mistä asioista keskustellaan. Keskustelu etenee alkaen eniten ääniä saaneesta asiasta.
